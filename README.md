# bAInd
Μπαστούνι με τεχνητή νοημοσύνη για άτομα με προβλήματα όρασης

Τα τελευταία χρόνια υπάρχουν πολλές προσπάθειες από ομάδες ρομποτικής να βοηθήσουν τους συνανθρώπους μας με προβλήματα όρασης δημιουργώντας μπαστούνια τα οποία ενσωματώνουν αισθητήρες και νέες τεχνολογίες για να διευκολύνουν την ζωή και την καθημερινότητα τους.

Το μπαστούνι που έχουμε σχεδιάσει, εκτός από τον έλεγχο για την απόσταση από τα εμπόδια που υπάρχουν μπροστά του (αισθητήρας υπερήχων), μπορεί να αναγνωρίσει αντικείμενα (πχ αυτοκίνητα, διαβάσεις, παγκάκια κλπ) καθώς και πρόσωπα (πχ τους φίλους και γνωστούς μας) με την χρήση της κάμερας τεχνητής νοημοσύνης που περιλαμβάνει. Επίσης μπορεί να αναγνωρίσει την ένταση του φωτός τις βραδινές ώρες και με αυτόν τον τρόπο να ενημερώσει τον άνθρωπο που το χρησιμοποιεί αν είναι σε φωτισμένο δρόμο ή όχι. Χρησιμοποιώντας τον αισθητήρα – πυξίδα του microbit μπορεί να πληροφορεί τον άνθρωπο για την κατεύθυνση προς την οποία κινείται. Οι πληροφορίες μπορεί να μεταφέρονται με ηχητικά σήματα απευθείας στον άνθρωπο από το microbit με handsfree, ενώ ιδανικά μπορεί να γίνει σύνδεση με το κινητό τηλέφωνο μέσω bluetooth και η εφαρμογή που θα κατασκευάσουμε στο AppInventor να αξιοποιεί δυνατότητες text to speech για να “μιλάει” στον άνθρωπο με κανονικές εκφράσεις.
## Microbit

Επικοινωνεί με την AI κάμερα, τον αισθητήρα απόστασης, ενώ αξιοποιεί  
την ενσωματωμένη πυξίδα και τον αισθητήρα φωτός, καθώς και το ηχείο.  
Επικοινωνεί με το smartphone για να στέλνει τις πληροφορίες στον άνθρωπο.

## HuskyLens

Η ΑΙ κάμερα μπορεί να αναγνωρίζει αντικείμενα και πρόσωπα και να  
μεταφέρει τις πληροφορίες στο Microbit.

## Αισθητήρας απόστασης

Ο αισθητήρας απόστασης υπερήχων μπορεί να μετράει την απόσταση των  
αντικειμένων μπροστά από το μπαστούνι.

## Smartphone

Το κινητό τηλέφωνο επικοινωνεί με το microbit μέσω bluetooth και μεταφέρει τις πληροφορίες από το μπαστούνι στον άνθρωπο με ακουστικό. Έτσι με την εφαρμογή που θα φτιάξουμε στο AppInventor τον ειδοποιεί:

-   Για το αν υπάρχει μπροστά εμπόδιο
-   Τι αντικείμενα είναι μπροστά του
-   Αν είναι κάποιος φίλος ή γνωστός μπροστά
-   Προς ποια κατεύθυνση πηγαίνει (Βορράς, Νότος, Ανατολή, Δύση)
-   Αν υπάρχουν φώτα μπροστά ή σκοτάδι
![enter image description here](https://ppf.edu.gr/hackers/wp-content/uploads/2021/03/blind-stick-ai.png)
